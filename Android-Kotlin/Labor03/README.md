# Labor 03 - Felhasználói felület tervezése és készítése Android platformon

## Felkészülés a laborra

A labor célja egy egyszerű felhasználói felület tervezése, kivitelezése. A labor elején a
laborvezető röviden bemutatja az alkalmazás részeit majd ezután önállóan a jelen
dokumentáció segítségével kell elkészíteni az alkalmazást.

### Felhasznált technológiák:
- Activity
- LinearLayout, TextView, ImageView, EditText, Button, ToggleButton
- LayoutInflater

## Feltöltés
Az elkészült megoldást egy ZIP formájában (teljes Android Studio projekt – build
mappa kivehető) kell feltölteni a tárgy oldalán, ahol a laborvezető tudja értékelni.
Ehhez használhatjuk az Android Studio `File -> Export to ZIP file...` funkcióját. 
(Az elkészült zip file ~10MB vagy annál kevesebb lesz.)

## Értékelés
- Beviteli rész: 1 pont
- Listaelemek layoutja: 1 pont
- Listaelemek inflate-elése: 1 pont
- Toast üzenetek helyett SnackBar (önálló): 1 pont
- Összegző mező megjelenítése (önálló): 0,5 pont
- Összegző mező helyes működése (önálló): 0,5 pont

## Az elkészítendő megoldás
A feladat egy kiadás / bevétel naplózására alkalmas alkalmazás elkészítése
AndroidWallet néven. Az alkalmazás alap funkcionalitása, hogy a felhasználó fel
tudja venni egy listába a kiadásait, bevételeit, vagy törölni tudja az egész lista tartalmát.

A képernyő mintaképe: 

![](assets/sample_screen.png)
 
Az alkalmazás felépítése és működése a következő:

- Kezdőképernyő a listával illetve egy beviteli résszel, amelyen a felhasználó
beír egy megnevezést és egy összeget, megadja a pénzforgalom irányát, és el
tudja menteni a listába a tranzakcióját. Amennyiben itt bármelyik mező
üres, a mentést meg kell akadályoznunk.
- Egy listaelem felépítése:
  - Ikon a pénzforgalom irányától függően.
  - A megadott megnevezés és alatta az összeg.
- A Toolbaron egy menüpont a lista teljes törlésére.
- A lista görgethető kell legyen (a későbbi laborokban a profi lista kezelésre
majd a RecyclerView komponenst fogjuk használni).

## Laborfeladatok

A labor során az alábbi feladatokat kell megvalósítani a laborvezető
segítségével, illetve a jelölt feladatoknál önállóan.

### Kezdő projekt létrehozása

Hozzon létre egy AndroidWallet nevű projektet Android Studioban:
- File->New->New Project
- válasszuk az Empty Activity-t;
- Application name: AndroidWallet;
- package name: hu.bme.aut.androidwallet ;
- Minumum API level: 16; 
- Finish, és várjuk meg amíg a Studio mindent legenerál, ez első alkalomkor
valamivel hosszabb időt vesz igénybe.

![](assets/activity.png)

### Az első futtatás

A Studio a generálást követően a activity_main.xml fájlt hozza be, ebből töröljük a TextView komponenst.

Az előkészületeink után egy első futtatást ki is próbálhatunk, akinél van kábel akár saját
készüléken, vagy az előre telepített emulátoron (érdemes a laborgépek korlátozott erőforrásai miatt
saját készüléket használni).

![](assets/app_screen.png)

### Menü elkészítése

- `res/values/strings.xml`: egy új stringet veszünk fel a már ott megtalálhatókhoz hasonlóan
action_delete_all néven és Delete All tartalommal, illetve az action_settingset töröljük.

![](assets/resources.png)

- A `res` könyvtáron jobb gombos menüből hozzunk létre új `Android Resource File` elemet.

![](assets/menu.png)

- Ennek a tartalma legyen az alábbi:

```xml
<?xml version="1.0" encoding="utf-8"?>
<menu xmlns:android="http://schemas.android.com/apk/res/android">
    <item android:id="@+id/delete_all"
        android:title="@string/action_delete_all" />
</menu>
```

- Most még a `MainActivity`-ből fel kell fújjuk a menüt, és le kell majd kezeljük a
kattintásokat, ehhez vegyük fel az alábbi kódot:

```kotlin
override fun onCreateOptionsMenu(menu: Menu?): Boolean {
	menuInflater.inflate(R.menu.menu_main, menu)
	return true
}

override fun onOptionsItemSelected(item: MenuItem): Boolean {
	return when (item.getItemId()) {
		R.id.delete_all -> {
			// TODO: itt fogjuk kezelni a kattintást
			true
		}
		else -> super.onOptionsItemSelected(item)
	}
}
```

### Beviteli rész megvalósítása

Az alkalmazás működéséhez szükség lesz két `EditTextre`, amelyekben a felhasználó a megnevezést
és az összeget adhatja meg. Szükséges továbbá egy kapcsoló működésű gomb, például a ToggleButton,
amellyel a pénzforgalom irányát állíthatja, illetve mentés gombra, amelyet egy egyszerű
Button fog megvalósítani.

Egy XML fájlt megnyitva két lehetőségünk van: vagy a beépített grafikus szerkesztőn drag and
drop módszerrel összerakjuk a felületet, vagy kézzel XML-ben írjuk meg a komponenseket és a
tulajdonságaikat. Előbbi a tanulási fázisban nagyon hasznos, mert könnyen tudunk puskázni,
viszont később sok fejfájást okozhat, ezért az XML leírás plusz előnézettel fogjuk
megvalósítani a feladatot.

Mivel a feladatunk lineárisan összerakható elemekből épül fel, ezért érdemes egy ilyen
magvalósításban gondolkodnunk.
- Nyissuk meg a `res/layout/activity_main.xml` fájlt. (Akinek nem jelenik meg egyből a preview nézet, jobb oldalon találja a gombot).
- Módosítsuk az előre legenerált ConstraintLayoutot LinearLayoutra,
(Az Android Studio már kezeli, hogy ha a kezdő XML taget módosítjuk, akkor a zárót is átírja automatikusan) és adjuk hozzá
az android:orientation="vertical" attribútomot.
- Szükségünk lesz másik három LinearLayout-ra:
  - A név és összeg mezőnek, horizontális elrendezéssel
  - A kiadás/bevétel kapcsolónak és mentés gombnak, szintén horizontális elrendezéssel
  - A tényleges listának, amely esetében mivel a lista elemek vertikálisan követik egymást így vertikálisra állítjuk.
  
```xml
<?xml version="1.0" encoding="utf-8"?>
<LinearLayout xmlns:android="http://schemas.android.com/apk/res/android"
    xmlns:tools="http://schemas.android.com/tools"
    android:layout_width="match_parent"
    android:layout_height="match_parent"
    android:orientation="vertical" 
    tools:context="hu.bme.aut.androidwallet.MainActivity"
    tools:showIn="@layout/activity_main">

    <LinearLayout
        android:layout_width="match_parent"
        android:layout_height="wrap_content"
        android:orientation="horizontal">
    </LinearLayout>

    <LinearLayout
        android:layout_width="match_parent"
        android:layout_height="wrap_content"
        android:gravity="end"
        android:orientation="horizontal">
    </LinearLayout>

    <LinearLayout
            android:layout_width="match_parent"
            android:layout_height="wrap_content"
            android:orientation="vertical">
    </LinearLayout>
</LinearLayout>
```

- Az első nem gyökér LinearLayoutba felvesszük a két EditTextet, id-t adunk nekik,
hogy a java kódból is egyszerűen elérjük őket, beállítjuk az elhelyezkedésüket súlyozás
alapján.  Mindkettő legyen singleLine, így nem fog szétcsúszni a UI, illetve érdemes a
megnevezés EditTextnek egy actionNext imeOptionst adni, így a felhasználó
billentyűzete a következő EditTextre fog ugrani az Enter/Ok billentyűre.

```xml
<LinearLayout
        android:layout_width="match_parent"
        android:layout_height="wrap_content"
        android:orientation="horizontal">

    <EditText
            android:id="@+id/salary_name"
            android:layout_width="0dp"
            android:layout_height="wrap_content"
            android:layout_weight="0.6"
            android:imeOptions="actionNext"
            android:inputType="textCapWords"
            android:singleLine="true" />

    <EditText
            android:id="@+id/salary_amount"
            android:layout_width="0dp"
            android:layout_height="wrap_content"
            android:layout_weight="0.4"
            android:singleLine="true" />
</LinearLayout>
```

- A gombokat tartalmazó LinearLayout gravity-jét end értékre állítjuk így a két gombot
az operációs rendszer szerint beállított szövegirányultság szerinti végére zárja a UI.
Felvesszük a ToggleButtont, id-t adunk neki, hasonlóan a sima Buttont, illetve itt
beállítjuk a megjelenített feliratot a text paraméter segítségével. Amennyiben
itt a szöveget adjuk meg nyersen, az Android Studio egyből fel is ajánlja,
hogy kiszervezi nekünk egy
string erőforrásba a szövegünket, ezt használjuk is ki. Az Alt + Enter billentyűkombinációt
használva, válasszuk az Extract string resource opciót, ahol már csak az
erőforrás nevét kell megadnunk.

```xml
<LinearLayout
        android:layout_width="match_parent"
        android:layout_height="wrap_content"
        android:gravity="end"
        android:orientation="horizontal">

    <ToggleButton
            android:id="@+id/expense_or_income"
            android:layout_width="wrap_content"
            android:layout_height="wrap_content"/>

    <Button
            android:id="@+id/save_button"
            android:layout_width="wrap_content"
            android:layout_height="wrap_content"
            android:text="Save" />

</LinearLayout>
```

- Mivel erre is van lehetőség bármi kódolás nélkül, érdemes már most beállítani a
ToggleButton két állapotának feliratát a textOn illetve textOff attribútomokkal,
amelyhez az INCOME illetve EXPENSE string erőforrásokat kell felvennünk. Használjuk
ismét a kiszervezés opciót.

```xml
<ToggleButton
    android:id="@+id/expense_or_income"
    android:layout_width="wrap_content"
    android:layout_height="wrap_content"
    android:textOff="INCOME"
    android:textOn="EXPENSE" />
```

### Egy listaelem XML-ének összeállítása a későbbi inflate-eléshez

Az inflate-elés („felfújás”) során gyakorlatilag az operációs rendszer egy olyan
szolgáltatását kérjük el, amelyet egyéb elemeknél, például Toolbar, automatikusan
elvégez, viszont mi egy előre meghatározott komponenst, ami a listánk egy eleme,
csak bizonyos esetben, mentés hatására szeretnénk hozzáadni a felhasználói felülethez.
Fontos megjegyezni hogy a későbbiekben majd a profi lista kezeléshez a RecyclerView
komponenst fogjuk használni. LineraLayoutot lista jellegű viselkedésre használni
csak akkor javasolt ha néhány elem kezelése szükséges csak.

A listaelemünk felépítése szintén teljesen lineáris elrendezéssel kivitelezhető
tehát a LinearLayoutot használjuk.

- res/layout mappán jobb gomb, new -> XML ->  Layout XML File file, `salary_row` néven LinerLayout root elemmel.

![](assets/layout.png)

Az XML szerkezete: 
- Egy horizontális LinearLayout mivel az icon és a feliratok egymás mellett helyezkednek el.
Mivel ez csak egy listaelem lesz, ezért wrap_contentre kell vennünk a szélességét magasságát.
- Egy ImageView az ikonnak id-val.
- Egy beágyazott LinearLayout, amelyben függőlegesen helyezkedik el a két felirat:
  - egy TextView a megnevezésnek id-val,
  - egy TextView az összegnek id-val.
- Mivel igényes kinézetet szeretnénk, ezért a megfelelő marginokat illetve paddingeket hozzáadjuk a különböző elemeinkhez:
  - a gyökérre 4dp padding,
  - a beágyazottra marginStart illetve marginLeft attribútumok 16dp értékkel, illetve layout_gravity paramétert
  center_verticalra állítjuk, így biztosítva a gyerekelemek középre rendezését.
- Beállítjuk az ikon méretét, ezt igény és ízlés szerint szabadon lehet a későbbi otthoni kísérletezés
alkalmával, most a magasság és szélesség is 40dp legyen.

```xml
<?xml version="1.0" encoding="utf-8"?>
<LinearLayout xmlns:android="http://schemas.android.com/apk/res/android"
    xmlns:tools="http://schemas.android.com/tools"
    android:layout_width="wrap_content"
    android:layout_height="wrap_content"
    android:orientation="horizontal"
    android:padding="4dp"
	android:id="@+id/salary_row">

    <ImageView
        android:id="@+id/salary_direction_icon"
        android:layout_width="40dp"
        android:layout_height="40dp" />

    <LinearLayout
        android:layout_width="match_parent"
        android:layout_height="wrap_content"
        android:layout_gravity="center_vertical"
        android:layout_marginStart="16dp"
        android:layout_marginLeft="16dp"
        android:orientation="vertical">

        <TextView
            android:id="@+id/row_salary_name"
            android:layout_width="wrap_content"
            android:layout_height="wrap_content"
            tools:text="hétszőnyű" />

        <TextView
            android:id="@+id/row_salary_amount"
            android:layout_width="wrap_content"
            android:layout_height="wrap_content"
            tools:text="kapanyányimonyók" />
    </LinearLayout>
</LinearLayout>
```

Megjegyzés: a „tools” névtérnek csak a preview-ra van hatása, tervezés közben
beírhatunk oda bármit a lefordított alkalmazásban sehol nem fog látszani.

### A Kotlin kód

Mostanra minden összetevőnk készen áll, már csak a mögöttes logikát kell megvalósítanunk. 
A kódban szükségünk lesz a mezők elérésére, illetve a kapcsolónk állapotának
vizsgálatára a kattintás pillanatában. Ezeket a részeket a SAVE gombunk kattintás eseménykezelőjében
fogjuk megvalósítani. Továbbá az említett inflate-elendő komponensünk
inflate-elését is itt kell végrehajtanunk a kapott adatok alapján. Toast üzenetben jelezzük,
ha valamelyik mező nincs kitöltve!

- Először készítsük el az eseménykezelő vázát. Figyeljük meg, hogy kódot adunk át paraméterként,
ezért nem kerek zárójeleket, hanem kapcsos zárójelpárt használunk. Szintén fontos, hogy ha
Kotlinban készítünk Android alkalmazást, akkor a layoutban definiált komponenseket az ID-jükkel
el tudjuk érni, mintha deklarált változók lennének:

```kotlin
override fun onCreate(savedInstanceState: Bundle?) {
	super.onCreate(savedInstanceState)
	setContentView(R.layout.activity_main)

	save_button.setOnClickListener {
		// TODO: ide jön az eseménykezelő kód
	}
}
```

- Először a kitöltöttség ellenőrzését végezzük el, ehhez egy hibaüzenetet is meg kell adnunk,
és ezt a jó gyakorlatnak megfelelően a `strings.xml` fájlba szervezzük ki. A hibaüzenet legyen
mondjuk `Hiányos adatok!`:

```kotlin
if (salary_name.text.toString().isEmpty() || salary_amount.text.toString().isEmpty()) {
	Toast.makeText(this, R.string.warn_message, Toast.LENGTH_LONG).show();
	return@setOnClickListener;
}
```

- Ezután egy row itemet inflate-elünk a korábban elkészített XML-ből:

```kotlin
val rowItem = LayoutInflater.from(this).inflate(R.layout.salary_row, null)
```

- Az Itemnek a különböző részeit, tehát az ikont, nevet, összeget kitöltjük.
Az ikont a ToggleButton állapota alapján kell kitöltenünk, és ehhez az
[income.png](income.png) és [expense.png](expense.png) képeket a drawable
mappába is be kell illesztenünk.

```kotlin
rowItem.salary_direction_icon.setImageResource(if (expense_or_income.isChecked) R.drawable.expense else R.drawable.income)
rowItem.row_salary_name.text = salary_name.text.toString();
rowItem.row_salary_amount.text = salary_amount.text.toString();
```

- Végül hozzáadjuk a listához (LinearLayout) az új view-okat, de ehhez a LinearLayoutnak egy
ID-t is kell adnunk, hogy hivatkozni tudjunk rá:

```xml
<LinearLayout
	android:id="@+id/list_of_rows"
	android:layout_width="match_parent"
	android:layout_height="wrap_content"
	android:orientation="vertical">
</LinearLayout>
```
 
```kotlin
list_of_rows.addView(rowItem)
```

És ezen a ponton akár futtathatjuk is az alkalmazásunk. Próbáljuk is ki! 

Miután rájöttünk, hogy milyen jó nekünk, hogy hozzá tudunk adni mindent, amit csak
akarunk, azt is felismerhetjük, hogy két helyen még nem vagyunk készen. Nem lehet törölni
a teljes listánkat, illetve ha elég sok elemet veszünk fel, észrevesszük, hogy nem férnek
ki, viszont görgetni nem tudunk. Az előbbi probléma megoldását már előkészítettük,
erre fog szolgálni a „Delete All”-ra átalakított menüpontunk, amely megjelenni már
helyesen jelenik de még nem csinál semmit. Az eseménykezelő vázát már elkészítettük
az `onOptionsItemSelected()` metódusban, most ezt szükséges kiegészítenünk az alábbira:

```kotlin
override fun onOptionsItemSelected(item: MenuItem): Boolean {
	return when (item.itemId) {
		R.id.delete_all -> {
			list_of_rows.removeAllViews()
			true
		}
		else -> super.onOptionsItemSelected(item)
	}
}
```

Próbáljuk ki a törlés funkciót! 

Utóbbi problémánkra nagyon egyszerű a megoldás, a listánkat tartalmazó LinearLayoutot
egy ScrollView-ba kell foglalnunk és már működik is.

```xml
<ScrollView
        android:layout_width="match_parent"
        android:layout_height="wrap_content">

        <LinearLayout
            android:id="@+id/list_of_rows"
            android:layout_width="match_parent"
            android:layout_height="wrap_content"
            android:orientation="vertical">
        </LinearLayout>
</ScrollView>
```

### További Önálló feladatok

- A Toast üzeneteknél már van egy sokkal szebb megoldás, ami a Material Designt követi,
a [SnackBar](https://material.io/develop/android/components/snackbar/). Cseréljük le a Toast figyelmeztetést SnackBarra!
- Vegyünk fel egy összegző mezőt a gombok alá, amely minden bevitt érték után frissül.
Figyeljünk rá, hogy ha még nincs egy bejegyzés sem, akkor ne jelenjen meg semmi, illetve
hogy a felhasználó nem fog mínusz karaktert beírni tehát a kapcsoló alapján kell eldöntenünk,
hogy ez pozitív vagy negatív érték. Az egyszerűség kedvéért megengedjük, hogy az összeg
mező inputType-ját decimalNumberra állítsuk, így a felhasználó nem tud betűket beírni.
- Bonus: vizsgáljuk meg mi történik, ha az EditTextet (TextInputEditTextet) TextInputLayoutal használjuk.
  - https://developer.android.com/reference/android/support/design/widget/TextInputLayout.html 
